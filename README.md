# Weather_Balloon_Project
A school project that will built a high altitude balloon with a Raspberry Pi and sent it in the near space (stratosphere).

Είμαστε μια ομάδα μαθητών της ΣΤ’ τάξης του 15ου Δημοτικού Σχολείου Καλαμαριάς και για τον 3ο ΠΑΝΕΛΛΗΝΙΟ ΔΙΑΓΩΝΙΣΜΟ ΑΝΟΙΧΤΩΝ ΤΕΧΝΟΛΟΓΙΩΝ , αποφασίσαμε να προτείνουμε την υλοποίηση ενός πρωτοποριακού προγράμματος για μαθητές δημοτικού, αποστολής ενός μετεωρολογικού μπαλονιού στο κοντινό διάστημα (30000 περίπου μέτρα από την επιφάνεια της γης) . Κατά το σχολικό έτος 2021-22, το σχολείο μας συγχωνεύθηκε με το 4ο Δημοτικό Σχολείο Καλαμαριάς και πλέον ονομάζεται από κοινού 4ο Δημοτικό Σχολείο Καλαμαριάς.  Το μπαλόνι αυτό θα είναι εφοδιασμένο με GPS locator και με 2 κάμερες μία συνδεδεμένη σε ένα raspberry pi3 και μία ψηφιακή camera αυτόνομη για την καταγραφή βίντεο και εικόνας.
Λόγω καθυστερημένης προμήθειας και παραλαβής του Μετεωρολογικού μπαλονιού από το εξωτερικό δεν κατέστη δυνατόν να προετοιμαστούμε σαν ομάδα και να γίνει η πτήση πριν από την έναρξη του νέου Σχολικού Έτους. Για το λόγο αυτό η ομάδα των μαθητών που συνέχισαν την προσπάθεια είναι διαφορετική από αυτήν που ξεκίνησε το project. 
Η νέα ομάδα μαθητών της ΣΤ τάξης είχε λίγο χρόνο για να κάνει όλες τις απαραίτητες τεχνικές δοκιμές και να επιβεβαιώσει την ετοιμότητά της για την αποστολή του μπαλονιού. Λόγω της καθυστέρησης αυτής αλλά και της κακοκαιρίας που έπληξε την χρονική περίοδο στις αρχές Οκτωβρίου 2021 της χώρας, ήταν αδύνατο να εκκινήσει η αποστολή του μπαλονιού αλλά και προφανώς η αποστολή των παραδοτέων του προγράμματος. Η ομάδα προσανατολίζεται να ολοκλήρωση την εργασίας της αμέσως μόλις μπορέσει να επιτραπεί από τις καιρικές συνθήκες. 

Στα παραδοτέα του προγράμματος θα είναι η παρουσίαση ενός επεξεργασμένου βίντεο με εικόνες και βίντεο από την διαδρομή του μπαλονιού μας, μέχρι την Στρατόσφαιρα και η δημοσίευση του σε τοπικά και εθνικής εμβέλειας μέσα επικοινωνίας, στη σελίδα του Δήμου Καλαμαριάς αλλά και στην σελίδα του σχολείου μας. Στόχος μας είναι η περιβαλλοντική ευαισθητοποίηση της κοινωνίας μας και η ανάδειξη της αγάπης που πρέπει να έχουμε όλοι μας για τον πλανήτη που ζούμε και δραστηριοποιούμαστε καθημερινά. Η καλλιέργεια αυτής της αγάπης έχει σαν στόχο να μάθουν οι νέοι μαθητές πόσο μεγάλη αξία έχει η κάθε μορφής ζωής πάνω στον πλανήτη και πόσο σημαντικό είναι να προσπαθούμε να μην προκαλούμε οποιαδήποτε περιβαλλοντική καταστροφή ή μόλυνση.
Ένας επιπλέον στόχος είναι να μπορέσει να συνδεθεί αυτή η προσπάθειά μας διαθεματικά με τα μαθήματα Φυσικής και Μελέτης Περιβάλλοντος όπου αναφέρονται σε θεματικές ενότητες για την Στρατόσφαιρα, την ατμόσφαιρα, την θερμοκρασία, την πίεση και την υγρασία στον αέρα, προβάλλοντας αυτά τα βίντεο από τους δασκάλους μας στα μαθήματά τους. Είναι φυσικό να μπορούμε να χρησιμοποιήσουμε το υλικό προγραμματισμού του Raspberry και στο μάθημα Τ.Π.Ε.
Θα χρησιμοποιηθούν ανοιχτής τεχνολογίας εφαρμογές/πλατφόρμας και υλικά όπως raspberry Pi3, αισθητήρες συμβατοί με Raspberry καθώς και την γλώσσα προγραμματισμού python.	

